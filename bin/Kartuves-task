Užduoties tikslas
Sukurti konsolinį žaidimą „Kartuvės“. Žaidimo tikslas – atspėti užslėptą žodį spėjant raides. Žaidėjas laimi, jei per tam tikrą bandymų skaičių teisingai atspėja visą žodį. Pralaimėjimo atveju programa parodo teisingą žodį.
 
Reikalavimai
Žaidimo pradžia:
Programa turi turėti iš anksto apibrėžtą žodžių sąrašą, iš kurio atsitiktinai parenkamas žodis.
Užslėptas žodis žaidėjui turi būti rodomas su pabraukimais (_), kurie simbolizuoja neatspėtas raides.
Žaidimo eiga:
Žaidimas turi rodyti:
Dabartinę žodžio būseną (pvz., _ _ _ _ _).
Anksčiau spėtas raides.
Likusių bandymų skaičių.
Žaidėjas turi įvesti vieną raidę vienu metu.
Jei raidė yra žodyje, ji pakeičia atitinkamus pabraukimus.
Jei raidė nėra žodyje, bandymų skaičius sumažėja vienu.
Laimėjimo / pralaimėjimo sąlygos:
Žaidėjas laimi, jei teisingai atspėja visas žodžio raides.
Žaidėjas pralaimi, jei bandymų skaičius pasiekia nulį. Tuomet programa turi parodyti teisingą žodį.
Žaidimo funkcionalumas:
Įvesties validacija:
Tikrinti, kad žaidėjas įvestų tik vieną raidę.
Nepriimti netinkamų simbolių (pvz., skaičių, ženklų).
Didžiųjų ir mažųjų raidžių ignoravimas:
Raidės „A“ ir „a“ turi būti traktuojamos vienodai.
Pasikartojančių spėjimų tikrinimas:
Jei žaidėjas pakartoja jau spėtą raidę, programa turi apie tai pranešti.

Papildomai: Žodžių ir rezultatų klases pateiksiu žemiau
 
Užduoties detalės
Klasių struktūra:
Main: Pagrindinė klasė, paleidžianti žaidimą.
Game: Atsakinga už žaidimo logiką (žodžio parinkimas, būsenos atnaujinimas, spėjimų tikrinimas).
UI: Spausdina kartuvių paveiksliuką (pateiksiu)
WordList: Saugo galimų žodžių sąrašą. (pateiksiu)
Utils: Pagalbiniai metodai (pvz., įvesties validacija).
Pagrindiniai metodai (anglų kalba):
startGame(): Paleidžia žaidimą.
initializeWord(): Pasirenka atsitiktinį žodį iš sąrašo.
checkGuess(char guess): Patikrina, ar raidė yra žodyje.
updateState(char guess): Atnaujina žaidimo būseną (parodo atspėtas raides, sumažina bandymus).
isGameWon(): Patikrina, ar žaidėjas laimėjo.
isGameOver(): Patikrina, ar žaidėjas pralaimėjo.
 